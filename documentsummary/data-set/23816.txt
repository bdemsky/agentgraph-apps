Produced by Hsiang Cheng





朱子治家格言
　　　　　　　　　　　　　　　　　　朱熹

　　黎明即起，洒掃庭除，要內外整潔。既昏便息，關鎖門戶，必親自檢點。一粥一飯
，當思來處不易．半絲半縷，恒念物力維艱。宜未雨而綢繆，毋臨渴而掘井。自奉必須
儉約，宴客切勿留連。器具質而潔，瓦缶勝金玉。飲食約而精，園蔬胜珍饈。勿營華屋
，勿謀良田。

　　三姑六婆，實淫盜之媒．婢美妾嬌，非閨房之福。奴僕勿用俊美，妻妾切忌艷妝。
祖宗雖遠，祭祀不可不誠．子孫雖愚，經書不可不讀。居身務期質樸，教子要有義方。
勿貪意外之財，勿飲過量之酒。

　　與肩挑貿易，勿占便宜．見貧苦親鄰，須多溫恤。刻薄成家，理無久享．倫常乖舛
，立見消亡。兄弟叔侄，須多分潤寡．長幼內外，宜法屬辭嚴。聽婦言，乖骨肉，豈是
丈夫．重資財，薄父母，不成人子。嫁女擇佳婿，毋索重聘．娶媳求淑女，毋計厚奩。

　　見富貴而生讒容者，最可恥．遇貧窮而作驕態者，賤莫甚。居家戒爭訟，訟則終凶
．處世戒多言，言多必失。毋恃勢力而凌逼孤寡，勿貪口腹而恣殺生禽。乖僻自是，悔
誤必多．頹惰自甘，家道難成。狎昵惡少，久必受其累．屈志老成，急則可相依。輕聽
發言，安知非人之譖訴，當忍耐三思．因事相爭，安知非我之不是，須平心遭暗想。

　　施惠勿念，受恩莫忘。凡事當留余地，得意不宜再往。人有喜慶，不可生妒忌心．
人有禍患，不可生喜幸心。善欲人見，不是真善．惡恐人知，便是大惡。見色而起淫心
，報在妻女．匿怨而用暗箭，禍延子孫。

　　家門和順，雖饔飧不繼，亦有余歡．國課早完，即囊橐無余，自得至樂。讀書志在
聖賢，為官心存君國。守分安命，順時听天。為人若此，庶乎近焉。