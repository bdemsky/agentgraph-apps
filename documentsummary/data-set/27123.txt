Produced by Yung Ting Chang




水調歌頭
苏轼蘇軾

落日绣帘卷，亭下水连空。落日繡簾捲，亭下水連空。知君为我，新
作窗户湿青红。知君為我，新作窗戶濕青紅。长记平山堂上，敧枕江
南烟雨，渺渺没孤鸿。長記平山堂上，敧枕江南煙雨，渺渺沒孤鴻。
认得醉翁语，山色有无中。認得醉翁語，山色有無中。一千顷，都镜
净，倒碧峰。一千頃，都鏡淨，倒碧峰。忽然浪起，掀舞一叶白头翁
。忽然浪起，掀舞一葉白頭翁。堪笑兰台公子，未解庄生天籁，刚道
有雌雄。堪笑蘭台公子，未解莊生天籟，剛道有雌雄。一点浩然气，
千里快哉风。一點浩然氣，千里快哉風。


水调歌头
苏轼蘇軾

安石在东海，从事鬓惊秋。安石在東海，從事鬢驚秋。中年亲友难别
，丝竹缓离愁。中年親友難別，絲竹緩離愁。一旦功成名遂，准拟东
还海道，扶病入西州。一旦功成名遂，準擬東還海道，扶病入西州。
雅志困轩冕，遗恨寄沧洲。雅志困軒冕，遺恨寄滄洲。岁云暮，须早
计，要褐裘。歲雲暮，須早計，要褐裘。故乡归去千里，佳处辄迟留
。故鄉歸去千里，佳處輒遲留。我醉歌时君和，醉倒须君扶我，惟酒
可忘忧。我醉歌時君和，醉倒須君扶我，惟酒可忘憂。一任刘玄德，
相对卧高楼。一任劉玄德，相對臥高樓。


水调歌头
苏轼蘇軾

明月几时有，把酒问青天。明月幾時有，把酒問青天。不知天上宫阙
，今夕是何年。不知天上宮闕，今夕是何年。我欲乘风归去，又恐琼
楼玉宇，高处不胜寒。我欲乘風歸去，又恐瓊樓玉宇，高處不勝寒。
起舞弄清影，何似在人间。起舞弄清影，何似在人間。转朱阁，低绮
户，照无眠。轉朱閣，低綺戶，照無眠。不应有恨，何事长向别时圆
。不應有恨，何事長向別時圓。人有悲欢离合，月有阴晴圆缺，此事
古难全。人有悲歡離合，月有陰晴圓缺，此事古難全。但愿人长久，
千里共婵娟。但願人長久，千里共嬋娟。


水调歌头
苏轼蘇軾

昵昵儿女语，灯火夜微明。昵昵兒女語，燈火夜微明。恩冤尔汝来去
，弹指泪和声。恩冤爾汝來去，彈指淚和聲。忽变轩昂勇士，一鼓填
然作气，千里不留行。忽變軒昂勇士，一鼓填然作氣，千里不留行。
回首暮云远，飞絮搅青冥。回首暮雲遠，飛絮攪青冥。众禽里，真彩
凤，独不鸣。眾禽裡，真彩鳳，獨不鳴。跻攀寸步千险，一落百寻轻
。躋攀寸步千險，一落百尋輕。烦子指间风雨，置我肠中冰炭，起坐
不能平。煩子指間風雨，置我腸中冰炭，起坐不能平。推手从归去，
无泪与君倾。推手從歸去，無淚與君傾。